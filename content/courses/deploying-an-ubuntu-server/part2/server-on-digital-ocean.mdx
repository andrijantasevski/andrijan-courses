---
lessonTitle: Сервер на DigitalOcean
---

# Сервер на DigitalOcean

## Местење на основни конфигурации на DigitalOcean

- Во менито на левата страна на DigitalOcean ја бараме опцијата **Droplets** и ја отвараме.

- Потоа притискаме на копчето **Create Droplet.**

- Го избираме **оперативниот систем** што сакаме да го инсталираме на нашиот сервер. Тоа може да биде различна дистрибуција на Linux или некој image од DigitalOcean marketplace во зависност од нашата потреба за апликацијата што ја градиме. Во случајов јас ќе го изберам **Ubuntu 22.04** затоа што е LTS (Long Term Support) до 2027 и има добра поддршка од девелопери.

- Ја избираме **целта на серверот** (дали ни треба основен сервер, со повеќе процесори, со повеќе РАМ меморија итн.) во зависност од потребите на апликацијата.

- Ги избираме **перформансите на серверот**. Јас ќе изберам **Premium NVMe SSD Intel** сервер со 1GB RAM затоа што NVMe SSD имаат најголема брзина и разликата е само $1.

- Потоа избираме **локација каде што сакаме нашиот сервер да се наоѓа**. Јас ќе изберам Франкфурт затоа што е најблиску до мојата локација во Европа. Најчесто избираме локација на серверот каде што се наоѓа најголемиот дел од нашата целна публика, затоа што податоците не треба да патуваат од едната страна на светот до другата.

- Потоа мора да избериме начин како ќе пристапуваме на серверот. Односно дали тоа ќе биде преку SSH keys или со лозинка. Не е препорачливо да користиме лозинка за сервер, туку секогаш треба да користиме SSH. Голем плус е тоа што нема потреба да пишуваме username и password секој пат кога сакаме да влегуваме на нашиот сервер. Во овој случај јас ќе изберам **password** за root корисникот, но подоцна тоа ќе го избришеме на серверот и пристапот ќе биде можен само преку SSH.

- Во додатните опции ја избираме уште **Monitoring** опцијата.

- Конечно притискаме на копчето, **Create Droplet.**
